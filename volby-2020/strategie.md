---
layout: page
contentClass: content-block
rbar:
  - program
campaignGroupUid: volby2020
title: Povolební strategie pro volby do zastupitelstva Plzeňského kraje v roce 2020
---

Česká pirátská strana je liberální, demokratická, středová strana s důsledným protikorupčním programem. Naším cílem je prosazovat volební program, ať už jsme v koalici, nebo v opozici. 

Piráti Plzeňského kraje usilují o maximální prosazení svého volebního programu. Z toho
důvodu primárně usilují o vstup do rady kraje, odkud lze program nejlépe prosazovat. Máme
však nepřekročitelné podmínky, za kterých jsme schopni Radě vyjádřit důvěru a pokud
nebudou ostatními stranami respektovány, jsme připravení být konstruktivní opozicí a snažit
se prosazovat náš program přes práci opozičních zastupitelů a prací ve výborech a komisích.

Povolební strategie slouží jako závazek kandidátů vůči členům a voličům. Chceme být pro své
voliče čitelní a jasně dopředu říkáme, jak se po volbách budeme chovat a co od nás lze
očekávat. Piráti prokázali, že po volbách dodržují to, co řekli před volbami.


**Zakládáme si na otevřené komunikaci směrem k veřejnosti. Proto zveřejňujeme povolební strategii, aby bylo voličům jasné, jak budeme po volbách pracovat.**

Pokud dostaneme důvěru občanů, budeme se snažit o pokračování naší práce v radě kraje s cílem dostat maximum našich priorit do programu koalice. Zároveň jsme ale připraveni být čtyři roky kritickou, ale konstruktivní opozicí.


## Podmínky pro účast v koalici

 - Odmítáme koalice s extremistickými stranami a lidmi nekompetentními, s korupční minulostí
nebo s jasnými střetem zájmů. V koalici nebudeme se stranami, které svými projevy popírají
nebo ohrožují principy demokratického právního státu, Listinu základních práv a svobod,
nesou historické dědictví likvidace demokracie v této zemi, šíří nesnášenlivost, odpor či
diskriminaci vůči skupinám osob - tj. zejména KSČM a SPD.
   
 - Ke koaliční spolupráci budeme hledat partnery, kteří ctí principy transparentnosti,
participace občanů, potlačování klientelismu a předcházení konfliktu zájmů. V případě, že
okolnosti nedovolí sestavit koalici s takovými partnery, budeme pracovat v opozici.

 - Našim cílem je dostat maximum bodů z našeho předvolebního programu do programu
koalice. Výsledný koaliční program bude sice otázkou kompromisu, ale nesmí jít proti
zásadním postojům Pirátské strany.

 - Za člena rady nechceme žádnou osobu obžalovanou z úmyslného trestného činu
spáchaného v souvislosti s výkonem veřejné funkce, nebo která je v dlouhodobém střetu
zájmů.

 - Není přípustné, aby uvolněný člen zastupitelstva za Piráty zastával další uvolněnou funkci
či byl jinak v rozporu s Etickým kodexem zastupitele Plzeňského kraje. Toto požadujeme i po
všech případných koaličních partnerech. Osoby, které toto nesplňují lze zvolit pouze pod
podmínkou, že se sami zavážou k tomu, že ukončí jinou uvolněnou pozici či napraví věc, která
je v rozporu s Etickým kodexem zastupitele Plzeňského kraje..


## Zásady konstruktivní opoziční práce


 - Pokud nebudeme součástí koalice, chceme získat taková místa ve výborech a komisích,
abychom měli přístup k aktuálním informacím, mohli maximálně prosazovat náš program,
maximálně plnit kontrolní roli opozice.
 
 - Naše opozice bude konstruktivní. Formou připomínek, předkládáním návrhů, prací ve
výborech a komisích, zveřejňováním informací a aktivizací občanské veřejnosti nadále
budeme usilovat o prosazování našeho programu.
 
 - Demokraticky zvolenou radu budeme respektovat a nebudeme se snažit za každou cenu
vyvolat její pád, protože je pro nás důležitá stabilita kraje.
 
 - Klub schvaluje rozdělení funkcí a gescí uvnitř klubu, volí a odvolává svého předsedu a případné místopředsedy a schvaluje svůj jednací řád.
 
 - Zastupitel Pirátů z principu nezaměstnává ve veřejné funkci své rodinné příslušníky a partnery.
 
 - Označení hlasování za tzv. zásadní hlasování musí být přijato minimálně dvěma třetinami členů klubu a nesmí být v rozporu s programem strany, případně schváleným programovým prohlášením koalice. V takovém případě se očekává, že klub bude hlasovat v orgánech kraje jednotně.

## Stop trafikám

 - Piráti odmítají obsazování postů “za odměnu” či hledání teplého místečka pro “zasloužilé”.
Zásadní je pro nás kompetence a odborná způsobilost kandidátů a schopnost zastávat
hodnoty Pirátské strany a na daných postech prosazovat směr v souladu s Pirátským
programem. Nominanty Pirátů do výborů, komisí, dozorčích rad a dalších určí zastupitelský
klub dle pravidel schválených krajským fórem:
https://forum.pirati.cz/viewtopic.php?f=89&t=48400.
 
## Pravomoci a odpovědnosti do voleb

- Do ustanovení zastupitelského klubu mluví za Piráty předseda krajského sdružení či
pověřený člen předsednictva.

- Do ustanovení vyjednávacího týmu vyjednávají s ostatními stranami předseda krajského
sdružení nebo pověřený člen předsednictva a lídr kandidátky.

- O zásadních jednáních je informován volební výbor a pořizován zkrácený zápis, který je
zveřejňován v evidenci kontaktů a schůzek na https://evidence.pirati.cz/

## Zastupitelský klub Pirátů

- Zastupitelský klub je ustanoven buď po ukončení sčítání hlasů a konečném vyhlášení
výsledků voleb, nebo ještě před ukončením výsledků, pokud bude zcela jasné, že zbylé
výsledky již nebudou mít vliv na mandáty získané Piráty.

- Členy zastupitelského klubu jsou všichni zvolení kandidáti za Piráty.

- Ustavující jednání zastupitelského klubu svolá a řídí předseda krajského sdružení či
pověřený člen předsednictva, který není členem zastupitelského klubu. Zvolením předsedy
klubu předá řízení jednání klubu nově zvolenému předsedovi.

- Zastupitelský klub dále jedná dle pravidel a standardů daných krajským fórem:
https://forum.pirati.cz/viewtopic.php?f=89&t=48400

## Vyjednávací tým

- Po ustanovení zastupitelského klubu vyjednává za zastupitelský klub vyjednávací tým, který
je tvořen předsedou zastupitelského klubu a pověřenými členy klubu. Předseda krajského
sdružení nebo pověřený člen předsednictva má hlas poradní.

- Vyjednávací tým má výhradní pravomoc a odpovědnost za vedení jednání o koaliční
spolupráci na krajské úrovni. Průběh jednání průběžně důvěrně konzultuje se zastupitelským
klubem a o vývoji informuje krajské předsednictvo. O zásadních jednáních je pořizován
zkrácený zápis, který je zveřejňován v evidenci kontaktů a schůzek na
https://evidence.pirati.cz/

- Vyjednávací tým určí mluvčího, který bude oprávněn ke komunikaci s médii a veřejností.
Ostatní členové vyjednávacího týmu, zastupitelé, kandidáti i členové strany se zdrží vyjádření
pro média ohledně činnosti vyjednávacího týmu.

- Hlavním vyjednavačem vyjednávacího týmu je předseda zastupitelského klubu. Není-li
zvolen předseda, pověří zastupitelský klub pozicí hlavního vyjednavače jednoho ze členů
vyjednávacího týmu.

- Návrh případné koaliční smlouvy, který vyjednávací tým dohodne, předloží tým s podrobným
zdůvodněním a včetně známých personálií krajskému fóru ke schválení v referendu.
Vyjednávací tým je povinen v průběhu jednání upozornit ostatní strany jednání na skutečnost,
že dohodnutá koaliční smlouva podléhá schválení KF, a do té doby nemůže být závazná.

- Pokud je návrh koaliční smlouvy s koaličním programem schválen krajským fórem, má znění
koaličního programu přednost před původním volebním programem, který však nepozbývá
platnosti.

- Vyvstanou-li nějaké otázky či nejasnosti o povolební strategii či daná věc naplňuje dané
pravidlo, rozhoduje ve všech otázkách zastupitelský klub, který se může s dotazem o
posouzení obrátit na krajské fórum Pirátů.

Schváleno Krajským fórem dne 13.9.2020 https://forum.pirati.cz/viewtopic.php?f=415&t=53582

**Povolební strategie je nedílnou součástí volebního programu a kandidáti se zavázali k jejímu dodržování. Text strategie lze změnit pouze se souhlasem krajského fóra.**

---
