---
uid: josef.bernard				# jak jste na fóru
name:     Josef Bernard  			# běžně používáné jméno
titles:
 before: Ing.
 after: 

description: zastupitel, náměstek hejtmanky pro oblast životního prostředí, zemědělství, evropských záležitostí a regionálního rozvoje 
img: people/josef.bernard.PNG
heroImg: banner-default.jpg
ordclenove: 2
mail:	josef.bernard@plzensky-kraj.cz
profiles:
  facebook: https://www.facebook.com/profile.php?id=100009344835192  # pokud nema, staci smazat tuto radku
  
--- 

Narodil jsem se 30.5.1965 v Plané u Mariánských Lázní. Otec Ladislav pocházel ze Sušicka a pracoval jako obuvník. Matka Marie se narodila v Benešově a byla kuchařkou. Měl jsem dva bratry, nejstarší Ladislav pracoval jako zedník a nyní je v důchodu. Prostřední Oldřich byl elektrikář a již nežije, tak jako oba rodiče. Z prvního manželství mám dva syny Jana a Josefa. Oba studují Karlovu universitu – právo. Jan již při zaměstnání u PČR. Žiju s manželkou Gabrielou ve Štěnovickém Borku.

Vyučil jsem se ve Škodovce a celý svůj profesionální život jsem strávil na různých pozicích v několika společnostech této firmy v Plzni, Praze, Šumperku a Ostravě. Pracoval jsem jako horizontkář, provozní zámečník, provozní technik, revizní technik, personalista, personální ředitel, výkonný ředitel a generální ředitel. Od roku 1993 jsem zastával statutární pozice v představenstvech a dozorčích radách dceřiných společností ŠKODA TRANSPORTATION a.s. a nakonec ve statutárních orgánech této společnosti samé. V roce 2016 jsem na vlastní žádost Škodovku opustil a v roce 2016 jsem kandidoval jako lídr za ČSSD do krajských voleb v Plzeňském kraji. Stal jsem se hejtmanem kraje v koalici, která nezahrnovala KSČM a hnutí ANO. Po svém vystoupení z ČSSD v roce 2020 jsem byl předčasně z této funkce odvolán několik měsíců před ukončením mandátu. Již v průběhu výkonu funkce hejtmana jsem úzce spolupracoval se zástupci STAN. Bylo pro mě proto přirozené pokračovat ve spolupráci s touto politickou stranou. 

Jsem ekonom a manažer. Zcela přirozeně bych se chtěl věnovat kultivaci podnikatelského prostředí, rozvoji infrastruktury silniční či železniční a zjednodušení daňového systému. 
