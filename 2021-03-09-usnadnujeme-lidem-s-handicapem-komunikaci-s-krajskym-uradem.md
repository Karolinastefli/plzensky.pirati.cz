---
date: 2021-03-09
category: blog
tags: Plzenskykraj digitalizace
title: Usnadňujeme lidem s handicapem komunikaci s krajským úřadem
author: Milan Chaloupka
image: posts/Pirati_Milan_web_2.jpg
important: true
---
Mám radost z toho, že se podařilo posunout možnosti komunikace handicapovaných s krajským úřadem dál. Díky nové funkci může každý „mluvit“ s krajským úřadem bez vydání hlásky. Jak to funguje?

Na krajském webu stačí kliknout na znak pro neslyšící v patičce, vyplnit telefonní číslo a počkat na operátora, který kontaktuje recepci úřadu a informuje, že volá neslyšící člověk nebo člověk s vadou řeči. Během toho se volajícímu zobrazí online textový formulář. Po spojení už jen stačí začít psát a pracovníkovi úřadu aplikace přečte, co má žadatel na srdci. Naopak jeho mluvenou odpověď přepíše přepisovatel do textové podoby a odešle k volajícímu. Komunikace probíhá okamžitě a plnohodnotně.

Funguje to výborně, sám jsem si to vyzkoušel. Přepis mluveného slova je opravdu neskutečně rychlý, přepisovatel zapisuje rychlostí přes 500 úhozů za minutu a značná část přepisovatelů je nevidomých, lepé se tak vcítí do potřeb osob s handicapem. 

Zvláště v této složité době je vylepšení krajského webu žádoucí proto, aby se lidé s handicapem mohli informovat o aktuálním stavu v krajských nemocnicích, testování či vakcinaci. Komunikovat lze ale s každým napříč celým krajským úřadem. 

Budeme rádi, když nám o nové funkci pomůžete informovat ty, kteří ji využijí. 

Díky!

Milan Chaloupka
