---
date: 2021-06-11
category: blog
tags: Pirati Zdravotnictvi Prednaska OndrejDostal
title: Přijďte diskutovat s Ondřejem Dostálem, pirátským expertem na zdravotní právo!
author: Piráti z Plzeňského kraje
image: posts/PirStan_FB_udalost_Dostal.jpg
important: true
---

**V úterý 15. června od 17:00 proběhne v Plzni velice zajímavé diskuzní setkání s veřejností na téma: Současné problémy zdravotnictví v Plzeňském kraji. Přednášet bude expert České pirátské strany pro oblast zdravotnictví JUDr. Ondřej Dostál, Ph.D., LL.M. Přednáška se dotkne palčivých problémů zdravotnictví a možností jejich řešení. V následné diskusi bude prostor na dotazy týkající se zdravotnického práva.**

Ondřej Dostál v prostorách Pirátského centra v krátké přednášce shrne aktuální problémy práv pacientů a zdravotníků, dostupnosti hrazené léčby a úhrady zdravotní péče ze zdravotního pojištění.*“Představím také novinky týkající se protiepidemických opatření Ministerstva zdravotnictví, Pandemického zákona, COVID pasů a soudních rozsudků na toto téma,”* doplňuje právník Ondřej Dostál, který mimo jiné uspěl s žalobou na postup vlády během koronavirové krize.

V přednášce nebudou chybět ani informace o aktuálních problémech zdravotnictví v Plzeňském kraji a v následné neformální diskuzi přijde i na podněty z řad veřejnosti jako pacientů i zdravotníků. V té se budou moci účastníci ptát také na cokoli z oblasti zdravotnického práva, úhrady a dostupnosti péče, organizace zdravotnictví nebo aktuálního dění v resortu.

Ondřej Dostál jako jeden z adeptů na ministra zdravotnictví představí programové body koalice Pirátů a Starostů pro oblast zdravotnictví.

Akce proběhne v úterý 15. 6. 2021 od 17:00 do 19:00 v Pirátském centru (U Zvonu 4/9, Plzeň). Je určena pro širokou veřejnost a vstup je zdarma. Do Pirátského centra bude možné vstoupit za dodržení těchto podmínek: podepsání čestného prohlášení o negativním testu nebo prodělané nemoci či očkování a nasazeným respirátorem třídy FFP2. Diskuzi bude možné sledovat a zapojit se do ní i online, a to na oficiální facebookové stránce Pirátů z Plzeňského kraje: https://www.facebook.com/pirati.plzensky.kraj.
