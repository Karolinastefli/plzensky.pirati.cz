---
date: 2021-06-23
category: blog
tags: Plzenskykraj Piratiastarostove Roadshow Krizemkrazemkrajem
title: Piráti a Starostové odstartovali roadshow Křížem krážem krajem
author: Piráti a Starostové
image: posts/PirStan_KKK_start.jpg
important: true
---

**V úterý 22. června odstartovala roadshow Pirátů a Starostů s názvem Křížem krážem krajem. V rámci roadshow se lídři Josef Bernard (STAN) a Daniel Kůs (Piráti) budou pravidelně setkávat a diskutovat s občany v menších městech a obcích v Plzeňském kraji. Setkání probíhají způsobem door to door. Piráti a Starostové zavítali během úterý do šesti obcí na jižním Plzeňsku.**

První výjezd odstartoval v Chotěšově a následovaly obce Černotín, Přestavlky, Dnešice, Chlumčany a Dobřany. Oba lídři jen během úterý ušli od dveří ke dveřím s koaličními novinami přes 12 kilometrů a diskutovali s desítkami lidí. 

*“Setkávání s občany nám dává velkou energii a zpětnou vazbu. Zároveň jsme se s Danem vyhecovali k tomu, že společně v rámci roadshow Křížem krážem krajem našlapeme 500 kilometrů s úsměvem na tvářích, a to je výzva,”* říká Josef Bernard.

Již dnes odpoledne vyráží Piráti a Starostové do dalších obcí na jižním Plzeňsku a Rokycansku: Nezvěstic, Milínova, Kornatic, Kakejcova, Příkosic, a Mirošova. A v pondělí 28. června bude roadshow pokračovat v obcích na severním Plzeňsku: Záluží, Ledce, Tatiná, Trnová a Horní Bříza. 

*“Harmonogram na červenec v tuto chvíli společně s Josefem finalizujeme, každopádně platí, že pokud by občané, kterékoli obce měli zájem o naši návštěvu, stačí se ozvat e-mailem nebo zprávou přes Facebook, a my rádi dorazíme,”* doplňuje Daniel Kůs.
