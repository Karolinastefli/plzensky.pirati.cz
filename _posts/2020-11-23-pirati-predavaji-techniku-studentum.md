---
date: 2020-11-23
category: blog
tags: Plzenskykraj digitalizace piratipracuji Pandemie
title: Piráti předávají techniku studentům
image: posts/PCpomoc01.jpg
important: true
---
**Děkujeme, že s námi pomáháte. Dosud shromážděné počítače, na které se doma prášilo, myši, kterými už dlouho nikdo neklikal a další techniku a periferie postupně předáváme těm, kteří je opravdu potřebují! Digitální škola bude dozajista do budoucna mnohem běžnější věcí nehledě na případné rozvolňování nouzového stavu.**

Za všechny představujeme jednoho ze studentů, kterému pomohly vaše dary. Je jím dvacetiletý J.Č., student čtvrtého ročníku jedné z plzeňských středních škol. Na jaře příštího roku ho tedy bude čekat maturita a to je dneska zkouška, ke které potřebuje dnes počítač snad každý student.

Situace je navíc ztížená o distanční výuku, se kterou se stále ještě potýkají žáci a studenti všech typů škol. J.Č. musel doposud všechno absolvovat pomocí svého mobilního telefonu – ráno se připojit k online výuce a odpoledne se učit. Velmi obtížné pak bylo psaní úkolů a školních prací, zejména pokud často přesahovaly jednu stránku.

Rodinné zázemí také nemá jednoduché. Má tři sourozence a nevlastního bratra (jeho rodiče ho adoptovali v útlém věku necelých tří let; jeho matka byla narkomanka, otec za mřížemi). Bratra zmiňujeme z důvodu, že je také studentem střední školy, učňovského oboru. Takže se o darovanou techniku zcela jistě podělí. Co jsme poznali, jedná se o strašně fajn kluka s rodinou, která na tom sice není finančně nejlépe, ale jsou to slušní a pracovití lidé.

Ještě jednou děkujeme všem, co s námi pomáháte. Elektroniku předáváme žákům a studentům všech věkových kategorií. A máme ještě hodně techniky k předání.

{% asset 'https://a.pirati.cz/plzensky/img/posts/PCpomoc03.jpg' magick:gravity='north' alt='PCpomoc'%}

{% asset 'https://a.pirati.cz/plzensky/img/posts/PCpomoc04.jpg' magick:gravity='north' alt='PCpomoc'%}

{% asset 'https://a.pirati.cz/plzensky/img/posts/PCpomoc05.jpg' magick:gravity='north' alt='PCpomoc'%}

{% asset 'https://a.pirati.cz/plzensky/img/posts/PCpomoc06.jpg' magick:gravity='north' alt='PCpomoc'%}

*Vaše dary pomáhají žákům a studentům*
