---
date: 2021-08-04
category: blog
tags: Plzenskykraj Pirati Koordinator KarolinaSteflickova 
title: U Pirátů v Plzeňském kraji se chystá změna na pozici krajského koordinátora
author: Piráti z Plzeňského kraje
image: posts/PirSta_Kaja_Predstaveni.jpg
important: true
---

**Po parlamentních volbách nás opustí ostřílený mazák Miroslav Mašek a na postu krajského koordinátora ho nahradí energická Karolína Šteflíčková. Ta se po boku Míry už nyní učí zvládnout nelehkou agendu, takzvaného “koksíka”. **

Pojďme se s “Kájou” blíže seznámit. Pochází z jihočeského Jindřichova Hradce, ale posledních pět let žije v Plzni. Úspěšně studovala na ZČU v Plzni na Katedře politologie a mezinárodních vztahů obor Mezinárodní vztahy. V rámci studia se zaměřila na bezpečnostní tematiku, Rusko a postsovětský prostor.

Kája si umí užít i volné chvíle a opravdu ráda cestuje do zajímavých destinací, kde  s nadšením poznává mimoevropské kultury.

Pokud jste ještě neměli tu čest poznat Káju osobně, zastavte se třeba v Pirátském centru v Plzni a napravte to. Káje přejeme hodně štěstí a energie při zvládání role krajského koordinátora České strany pirátské v Plzeňském kraji.
