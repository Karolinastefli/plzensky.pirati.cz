---
date: 2021-07-29
category: blog
tags: Plzenskykraj PiratiSusice MistniSdruzeni Susice 
title: Piráti napevno zakotvili v Sušici!
author: Piráti z Plzeňského kraje
image: posts/PirStan_FB_MSSus.jpg
important: true
---

**S radostí do celého kraje hlásíme, že včera 28. července v 18:00 bylo založeno místní sdružení v Sušici! Předsedou byl zvolen Jan Janda, 1. místopředsedkyní Lucie Mikulová a 2. místopředsedou Václav Rada.**

Zakládající schůze proběhla ve zbrusu novém Pirátském centru v blízkosti náměstí (čp. 10). Jak bývá u sušických Pirátů zvykem, nesla se v přátelském duchu, ačkoli problémy, které před Piráty v Sušici stojí, jsou nelehké.

To ostatně vyjádřil ve své úvodní řeči i nový předseda Jan Janda: *“Děkuji, že jste všichni dorazili a především za to, že jsme to nakonec dotáhli do konce. Věřím, že se budeme vyjadřovat v silnějším a legitimizovaném mandátu strany. Teď už můžeme nahlas říkat věci, které chceme k problémům jako nemocnice nebo referendum. Věřím, že naše podpora Pirátům povede k co nejlepším výsledkům ve volbách.”*

Nově vzniklému místnímu sdružení v Sušici přejeme hodně sil, dostatek členů v posádce a dlouhou a úspěšnou plavbu.
