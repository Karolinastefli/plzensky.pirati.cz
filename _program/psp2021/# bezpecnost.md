---
campaignCategoryUid: psp2021
campaignGroupUid: volby2021
uid: bezpecnost
order: 10
title: Bezpečnost
#garant: pavel.hais
perex: Šance změnit bezpečnost
---

**Racionální protidrogové preventivní programy**
Na všech krajských školách podpoříme vhodné protidrogové programy primární prevence včetně zvýšení informovanosti o možných rizicích, povědomí o atraktivních volnočasových aktivitách a vytváření zdravých vztahů v rodině a komunitě. Budeme důsledně dohlížet na to, aby byly organizace zabývající se protidrogovou prevencí schválené příslušnými vládními resorty. Nepodpoříme zastaralé, neefektivní a nákladné projekty protidrogové prevence typu Revolution train. Budeme bojovat za větší zapojení harm reduction programů a přidružených sociálních a zdravotních služeb, budeme například prosazovat zachování či vznik kontaktních center.

**Stop kybernetickému zločinu**
Zaměříme se na ochranu zranitelných skupin občanů (hlavně dětí a seniorů) proti kybernetické kriminalitě, kyberšikaně a dalším nástrahám internetu jako je šíření dezinformací, řetězových e-mailů apod. 


**Víc dobrovolných hasičů**
Budeme finančně podporovat dobrovolné hasiče, jejich činnosti, vybavení a práci s mladou generací. Chceme pravidelná společná cvičení s IZS.


**NE! sledování na každém kroku**
Jsme pro takovou bezpečnost, která respektuje právo na soukromí. Říkáme proto důrazné NE! kamerovému systému s rozpoznáváním obličejů, který nás nesmyslně sleduje na každém kroku bez předchozího upozornění. Nepodpoříme také rozšiřování kamerového systému do dalších lokalit. 


**NE! šíření nenávisti**
Zajistíme, aby z krajského rozpočtu nebyly financovány skupiny zabývající se vojenskou či ideologickou indoktrinací mládeže či polomilitární skupiny zneužívající strachu z ilegální migrace k šíření nenávistných ideologií. 


**Budeme usilovat o podporu organizací řešících problémové lokality**
Tyto organizace musí zprostředkovávat jednání s úřady, řešit dluhové situace, informovat o trhu práce a dalších společenských zásadách, které vedou k řádnému životu a snižují podhoubí pro kriminalitu. Zafinancujeme obecní programy pracovníků prevence proti kriminalitě. 
