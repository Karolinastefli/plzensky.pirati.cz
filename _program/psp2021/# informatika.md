---
campaignCategoryUid: kraj2020
campaignGroupUid: volby2020
uid: informatika
order: 7
title: Informatika a IT
#garant: pavel.hais
perex: Šance změnit informatiku a IT
---

**Digitalizace a kybernetická bezpečnost**
Vytvoříme výbor pro digitalizaci a kybernetickou bezpečnost. Úkolem speciálního výboru bude revize a modernizace informační infrastruktury kraje včetně aktualizace veřejně dostupných informací jako jsou webové portály, úřední desky apod. Preferujeme řešení postavená na otevřených technologiích a svobodném softwaru. Zbavíme se předražených IT zakázek. Zlepšíme komunikaci mezi krajskými subjekty a také mezi krajem a občany formou přehledné elektronické úřední desky.

**Chytrý a otevřený úřad**
Základem je rychlá výměna informací a jejich sdílení mezi jednotlivými krajskými subjekty a oblastmi. Občan si může kromě standardních informací jednoduše a na jednom místě dohledat vše, co ho zajímá a co potřebuje. Chceme pro kraj kompetentní a vstřícné zaměstnance, kterým nabídneme efektivní vzdělávání v oblasti moderních technologií pro komunikaci s občanem a práci s daty.
 
**Informační gramotnost**
Podpoříme projekty a činnosti, které zvýší informační a digitální gramotnost a obecně práci s informacemi.

**Dejte nám vědět**
Zajímají nás vaše názory! Ke komunikaci a řešení vašich problémů využijeme elektronické úřední desky a mobilní aplikace. Díky vám tak získáme aktuální informace o situaci ve veřejné dopravě, stavu infrastruktury, znečištění lokality apod.

**Zelená moderním technologiím**
Ve spolupráci s krajskými subjekty pomůžeme s citlivou integrací moderních technologií do fungování organizací, obcí a života občanů jako jsou komunikační nebo výstražné systémy a informační panely. To vše s jasně definovanými pravidly využití a zpracováním dat.
