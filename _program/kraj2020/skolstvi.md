---
campaignCategoryUid: kraj2020
campaignGroupUid: volby2020
uid: skolstvi
order: 3
title: Školství
garant: magda.dankova
perex: Šance změnit školství
---

**Podpoříme výuku cizích jazyků**
Čeština je krásná, ale v zahraničí nám nikdo nebude rozumět. Podporujeme proto moderní výukové metody s využitím jazykových aplikací, odborné lektory, rodilé mluvčí a výměnné pobyty studentů i učitelů se zahraničními školami a nimi spojené projekty .

**Vytvoříme podmínky pro udržení učitelů v regionech**
Kvalitní školu dělají kvalifikovaní učitelé, kteří na sobě neustále pracují a jsou otevření moderním způsobům vyučování. Učitele chceme motivovat služebními byty, nadtarifními složkami platu, služebním mobilem nebo proplácením cestovného.

**Podporujeme zavádění demokratických principů na úrovni škol**
Posílíme zapojení učitelů, rodičů a žáků do rozhodování a plánování škol formou vlastních samospráv. Do přípravy a projednávání strategických dokumentů chceme zapojit rodiče i starší žáky například formou studentských parlamentů. 

**Svobodná volba vzdělání a jeho dostupnost**
Podpoříme rozmanitost vzdělávací nabídky se zohledněním potřeb našeho regionu. Jsme pro alternativní formy výuky i na státních školách. 

**Podpoříme technické zázemí škol** 
Zasadíme se o vybavenost škol v oblasti informačních technologií, smysluplné využívání nástrojů digitálního vzdělávání a investice do technického a materiálního vybavení středních škol. 

**Podpora digitální vzdělávání**
Učitelé musí držet krok s dobou a umět používat digitální a inovativní metody ve výuce. Jsme pro vytvoření otevřené a veřejně přístupné národní digitální knihovny s výukovými materiály, on-line programy a aplikacemi.

**Uvědomujeme si důležitost celoživotního vzdělávání**
Každý má právo na vzdělání, a to bez ohledu na věk. Podpoříme proto zájmové kroužky a kurzy nebo občanské i profesní vzdělávání. V obcích a malých městech podpoříme školy coby centra celoživotního vzdělávání. 

**Uvolníme ředitelům ruce**
Ředitel školy by měl být především dobrým pedagogickým lídrem. V provozních a ekonomických agendách by měl mít zajištěnu dostatečnou podporu tak, aby nezabírala celou jeho kapacitu.  
